Система варифікації BankId
 
ПРАВИЛА ТА УМОВИ КОРИСТУВАННЯ СЕРВІСОМ BankID
(Публічний договір)
 ПРЕДМЕТ ПРАВИЛ ТА УМОВ КОРИСТУВАННЯ СЕРВІСОМ BankID.

1.	Правила є публічною пропозицією (офертою) Організатора необмеженому колу осіб, які відповідають статусу Учасників укласти багатосторонній публічний договір приєднання, на умовах Правил (надалі – «Договір»). Договір є змішаним Договором, який містить елементи різних договорів.
2.	Предметом Договору є:
A.	користування Сервісом фізичною особою з метою отримання адміністративних або інших послуг Одержувача;
B.	інформаційна співпраця з Банками, що мають чинну ліцензію НБУ та, є резидентами України, приєдналися до цих Правил, в порядку та на умовах визначених в Правилах, які проводять верифікацію Користувача та зберигають Інформацію про нього, або об’єднання таких банків, які зберигають Інформацію про Користувача.
C.	співробітництво з державним органами України, органами місцевого самоврядування України та установами, що наділені владними повноваженнями, щодо отримання їнформації від Зберігачів про Користувачів за допомогою Сервісу для здійснення їх верифікації з метою надання адміністративних послуг, що замовляються Користувачами;
D.	надання інформаційних послуг юридичним особам, що зареєстровані за законодавством України, фізичним особам – підприємцям, та самозайнятим особам щодо отримання їнформації від Зберігачів про Користувачів за допомогою Сервісу для здійснення їх верифікації з метою надання інших послуг, що замовляються Користувачами;
E.	надання інших послуг в електронній формі.


 ПОРЯДОК НАДАННЯ СЕРВІСУ

Користувач з метою отримання адміністративних або інших послуг Одержувача, для надання яких, необхідна його Верифікація, може скористатися Сервісом та пройти Верифікацію за його допомогою, в такому порядку:
 перейти на Сайт Одержувача;
 на Сайті Одержувача обрати посилання на Сервіс, позначене написом BankID;
 натиснувши на напис перейти за посиланням на Сайт Організатора;
 на Сайті Організатора обрати Зберігача із запропонованого переліку;
 перейти за посиланням на Сайт обраного Зберігача;
пройти Аутентифікацію на Сайті Зберігача.
З моменту проходження Користувачем Аутентифікації, вважається, що Користувач  надав Зберігачу Розпорядження.
Організатор через систему BankID здійснює направлення запиту Користувача на обранного Зберігача.
Зберігач здійснює аутентифікацію останнього (через введення Користувачем логіну та паролю, а за необхідності і інших даних) і направляє звіт через BankID на відповідний інтернет-ресурс Одержувача про здійснення верифікації особи Користувача та Інформацію про нього, що необхідна для надання адміністративної або іншої послуги.
Інтернет-ресурс Одержувача приймає звіт, формує заявку Користувача та надає останньому замовлені адміністративні або інші послуги.
Передача  даних системи верифікації Зберігача про Користувача послуги через веб-сервіс BankID надається Одержувачу лише за переліком згідно п. 4.7. та/або п. 4.8. Договору, або звіт про помилку в процедурі перевірки автентичності Користувача.
Відповідно до даного Договору, Організатор, пересилає Одержувачу надану Зберігачем інформацію, яка дає змогу ідентифікувати особу Користувача згідно наступного переліку:
- прізвище, ім’я, по батькові;
- актуальний номер телефону;
- ідентифікаційний номер платника податку;
- ідентифікатор Клієнту в банківській установі;
- текст підтверджуючий надання інформації: «Надана інформація є достовірною та підтверджена BankID, __.__.20__ р. (дата надання інформації в форматі число, місяць, рік) __ год. __ хв. (час надання інформації в форматі години, хвилини)»;
- дата народження;
- стать;
- електронна адреса;
- адреса реєстрації в форматі: область, район, місто, вулиця, номер будинку, номер квартири;
- адреса народження в форматі: область, район, місто;
- данні реєстраційного документу в форматі: тип документу (паспорт громадянина, закордонний паспорт, посвідчення особи), назва документу, серія, номер, ким виданий, коли виданий, строк дії, країна, що видала.
Відповідно до даного Договору, Організатор, пересилає Одержувачу надані Зберігачем документи, які дають змогу ідентифікувати особу Користувача згідно наступного переліку:
- копії паспорта громадянина;
- копія закордонного паспорту;
- копія ідентифікаційного коду платника податку;
- фото отримувача послуги;
- текст підтверджуючий надання копій документів у форматі: URL скачаної копії, дата сканування, тип розширення файлу.
КОНФІДЕНЦІЙНІСТЬ
1.	Інформація і документи, що містять дані і відомості, які стосуються умов цього Договору, вважаються конфіденційними і не підлягають розголошенню Сторонами в будь-якій формі, за винятком випадків передбачених чинним законодавством України, за погодженням Сторін. Вони повинні забезпечити, щоб їх персонал не розкривав будь-яку інформацію, отриману в процесі переговорів, виконання та завершення цього Договору.
2.	Кожна із Сторін, зобов'язується не розголошувати комерційну таємницю або банківську таємницю, отриману від іншої Сторони будь-яким третім особам, за винятком використання такої інформації в цілях, визначених Правилами і законодавством України. За розголошення або незаконне використання даної інформації зазначені Сторони несуть відповідальність у порядку, передбаченому законодавством України.



Яку проблему вирішує BankID?
Проблему верифікації користувача через Інтернет. Щоб надати громадянину, скажімо, довідку, потрібно переконатися в тому, що це дійсно він. Якщо громадянин вибере верифікацію через BankID, він вводить логін/пароль свого інтернет-банку, проходить другий етап авторизації (наприклад, введення SMS-пароля) і таким чином підтверджує свою особу.

BankID – це українське ноу-хау?
Ні, ми вибудовуємо цю систему, рівняючись на вже реалізовані в Швеції, Фінляндії, Естонії та Латвії.

BankID буде єдиним способом верифікації?
Ні, це буде лише один зі способів верифікації. Наприклад, можна давати можливість верифікуватися через ЕЦП (щоправда, у фіз. осіб ЕЦП користується меншою популярністю, ніж банківські картки). У деяких країнах також використовують верифікацію через мобільних операторів, але в нас суцільний prepaid. Можливо, з’являться ще якісь способи.

Чому б державі не створити власної системи, замість того, щоб покладатися на банки?
По-перше, те, як банки ідентифікують своїх клієнтів, регулює сама держава (в особі НБУ). По-друге, держава може, звичайно, відкрити власні реєстраційні центри, роздавати громадянам якісь картки або чіпи, але уявіть собі, скільки на це буде викинуто коштів. І все одно проникнення державних чіпів ніколи не зрівняється з популярністю банківських карток.

Чому не можна для верифікації користуватися ІПН?
Тому що це небезпечно. Адже дізнатися про ІПН легко.

Як громадянин буде знати, що банки не будуть робити запитів у держ. органи без його відома?
Буде передбачено систему логування, щоб ніхто не зловживав (за аналогією X-Road в Естонії).

Хто буде на цьому заробляти?
Поки що все робиться безкоштовно, як соціальна місія. З точки зору інвестицій проект взагалі недорогий. Для держ. органів все й лишиться безкоштовним. З іншого боку, якщо подивитися на ті самі Естонію або Швецію, подібними сервісами користуються не тільки державні, але й комерційні структури, і вони вже за цей сервіс платять. Але поки до цього дуже далеко, про це зараз не думаємо.
Приклад використання на основі сайту petition.mkrada.gov.ua









